---
# Feel free to add content and custom Front Matter to this file.
# To modify the layout, see https://jekyllrb.com/docs/themes/#overriding-theme-defaults

layout: home
---

{% include og.html %}

Jag har en bakgrund som medicinsk sekreterare som arbetat inom psykiatrisk slutenvård i fyra år. För ett år sedan beslöt jag mig för att ändra inriktning på karriären då det jag egentligen vill hålla på med är något mer IT- och problemlösningsorienterat. Jag har också en önskan om att skaffa mig en kandidatexamen då jag tidigare gått en yrkesutbildning men saknar att ha läst på universitet. Jag hade sneglat på programmering innan vid olika tillfällen och testat några grundkurser på Codecademy, men hade i övrigt ingen bakgrund i programmering. Jag tyckte ändå att det här skulle passa mig så bra så att jag tog tjänstledigt på heltid för att börja läsa ett kandidatprogram inom ämnet. Det blev Informatik med inriktning systemutveckling på Mittuniversitetet.

Efter en tid på det nya programmet insåg jag att det inte hade precis den inriktning jag var intresserad av, då det ju är ett systemvetenskapligt program med mindre fokus på programmering och teknik. Jag märkte att just programmeringen var det som jag fann allra mest intressant. Jag sökte därför till det program som jag nu precis har börjat, Utveckling och drift av mjukvarusystem på Linnéuniversitetet i stället. Jag har dock gjort det mesta av mitt första år genom att läsa klart samtliga kurser och läst flera kurser vid sidan om, bland annat i geografiska informationssystem (GIS), webbprogrammering, och kreativt skrivande.

Ett kriterium på de program och kurser jag väljer mellan är att de ska gå att genomföra helt på distans. Jag trivs enormt bra med arbetsformen man har som distansstudent. Jag älskar deadlines, ansvar för att en uppgift blir gjord enligt kraven ner till minsta kommatecken, och frihet att välja mina arbetstider själv. Min dröm är att även jobba helt på distans i framtiden och då givetvis med systemutveckling.